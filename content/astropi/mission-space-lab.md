---
title: "Mission Space Lab"
layout: astropi
mission: space-lab
---
Mission Space Lab umožňuje mladým lidem provádět vědecké experimenty přímo na palubě Mezinárodní vesmírné stanice.

> Registrace projektů jsou otevřeny od 8. září 2025 do 16. února 2026.

# Vyřešte vědecký úkol ve vesmíru!

V Mission Space Lab mají týmy příležitost vyzkoušet si práci na vědeckém problému přímo ve vesmíru! Jejich úkolem je spočítat s co největší přesností rychlost ISS – Mezinárodní vesmírné stanice. Pomocí počítačového programu, který si sami účastníci napíšou v programovacím jazyce Python, shromáždí data ze senzorů či kamer mikropočítačů Astro Pi. A pak už zbývá jen co nejlépe analyzovat sesbíraná data a zjistit rychlost ISS. Pokud se podaří napsat program, který projde přes síto poroty, úspěšně proběhne a spočítá přijatelný výsledek, bude týmu udělen certifikát za splnění mise Space Lab.

Účast v Astro Pi Mission Space Lab umožňuje mladým lidem dozvědět se více o Mezinárodní vesmírné stanici, o tom, jak shromažďovat a využívat data k zodpovězení vědecké otázky, a také o tom, jak vytvořit a vyladit počítačový program. Vesmírní nadšenci mají rovněž vzrušující příležitost učit se o vědě o pohybu a oběhu ISS. Oprávněné programy budou nasazeny na ISS a týmy obdrží certifikáty a data, která byla shromážděna ve vesmíru.

{{< figure src="https://images.ctfassets.net/yft5xyng9e7d/4WmelbL0k9VEdzaf3eHNH7/da55863b14ac6792f9bd17e1b42e20fe/iss-b67b2443a8643bd9e69eb9aac5e28e8c80eee08133af20c0180eaafe5ebe6e09c2ffe8f2fe978b4eb4dfab4bde64a9115055a8a21196dc02c748017b.jpg?h=900&w=1200" cap="Zdroj: ESA" >}}

# Počítače Astro Pi

Astro Pi je počítač Raspberry Pi vybavený přídavnou deskou Sense HAT, kamerou s vysokým rozlišením, akcelerátorem strojového učení Coral a pevným pouzdrem speciálně navrženým pro vesmírné mise. Sense HAT obsahuje řadu senzorů, které týmy mohou využít k zachycení dat:

- Pasivní infračervený senzor (PIR)
- Senzor barvy a jasu
- Gyroskop, akcelerometr a magnetometr (senzor inerciální měřicí jednotky, IMU)
- Teplotní senzor
- Senzor vlhkosti
- Senzor tlaku

{{< figure src="https://images.ctfassets.net/yft5xyng9e7d/2fTEbPwnPzuUd7vMCTJl6D/bef6c269706e7f063af77f25721378dd/Astro_PI_IR_vis.jpg?h=674&w=1200" cap="Zdroj: ESA" >}}

{{< more-link link="/astropi/pocitace-astropi" text="Více o počítačích" >}}

# Plánování Mission Space Lab

Aby byli účastníci schopni zjistit rychlost ISS, je třeba, aby se seznámili s některými vědeckými koncepty a s ISS samotnou.

[Průvodce Mission Space Lab](/astropi/pruvodce-mission-space-lab) dává mladým lidem úvod do nejdůležitějších programátorských dovedností, aby mohli napsat své programy v Pythonu a získat data, která potřebují.

[Průvodce měřením rychlosti ISS](/astropi/pruvodce-merenim-rychlosti-iss) demonstruje, jak mohou týmy k letošnímu výzkumnému úkolu přistupovat pomocí fotografií pořízených kamerou AstroPi počítače. Aby byl jejich odhad co nejpřesnější, bude potřeba kód z tohoto průvodce ještě značně dopracovat.

[Průvodce pro mentory](/astropi/pruvodce-pro-mentory) dává mentorům vše, co potřebují k zodpovězení otázek svých týmů a k pomoci v řešení jejich problémů.

# Další informace

## Registrace týmů

Mentorům můžou registrovat své týmy od 8. září 2025. Každý mentor obdrží unikátní ID týmu pro každý registrovaný tým, které bude potřeba při odesílání dokončeného programu týmu.

## Napsání a testování programů

Týmy píší Python programy, které přesně odhadují rychlost ISS. Svůj program mohou testovat pomocí Python knihovny, kterou poskytujeme speciálně pro týmy Mission Space Lab. Tato knihovna simuluje běh programu na základě historických dat z předchozích misí Astro Pi.

K psaní svého Python programu mohou týmy využít jakýkoli počítač s operačním systémem macOS, Windows nebo Linux a libovolný editor kódu nebo integrované vývojové prostředí (IDE), které podporuje Python. Je třeba upozornit, že počítače Astro Pi nejsou poskytovány v rámci Astro Pi Challenge. Účastníci mohou k vývoji a testování programu využít vlastní zařízení Raspberry Pi.

## Kontrolní seznam pro programy

Každý program musí splňovat klíčová kritéria, aby mohl být spuštěn na Astro Pi počítačích na palubě ISS. K dispozici bude kontrolní seznam, který pomůže týmům a mentorům zajistit, že je program připraven k odeslání.

## Odeslání programů týmů

Mentor odesílá dokončený a otestovaný program týmu pomocí unikátního odkazu, který je poskytnut pro každý registrovaný tým.

{{< figure src="https://images.ctfassets.net/yft5xyng9e7d/2fTEbPwnPzuUd7vMCTJl6D/bef6c269706e7f063af77f25721378dd/Astro_PI_IR_vis.jpg?h=674&w=1200" cap="Zdroj: ESA" >}}

# Časová osa projektu

<div class="timeline">
    <div class="timeline-item">
        <div class="timeline-dot"></div>
        <div class="timeline-content">
            <h3>Zahájení výzvy</h3>
            <p><strong>8. záží 2025</strong></p>
            <p>Mentoři mohou registrovat své týmy</p>
        </div>
    </div>
    <div class="timeline-item">
        <div class="timeline-dot"></div>
        <div class="timeline-content">
            <h3>Fáze Create</h3>
            <p><strong>8. záží 2025 – 16. února 2026</strong></p>
            <p>Týmy mohou testovat program</p>
            <p>Mentoři mohou odevzdávat kompletní programy</p>
            <p>Kontrolní centrum Astro Pi program otestuje a vyhodnotí</p>
        </div>
    </div>
    <div class="timeline-item">
        <div class="timeline-dot"></div>
        <div class="timeline-content">
            <h3>Fáze Deploy</h3>
            <p><strong>Duben – Květen 2026</strong></p>
            <p>Programy, které projdou testováním získají 'flight status' a jsou nahrány na palubu ISS</p>
        </div>
    </div>
    <div class="timeline-item">
        <div class="timeline-dot"></div>
        <div class="timeline-content">
            <h3>Certifikáty</h3>
            <p><strong>Květen – Červen 2026</strong></p>
            <p>Týmy získají data, která získala svým programem na ISS a certifikát účasti</p>
        </div>
    </div>
</div>